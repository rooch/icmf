<div id="pageIn" class="pageIn">
	<h2>بازار هوشمندی کسب و کار</h2>
	<br>
	<div style="border-top: 1px dotted #cecece; padding-top: 10px;">
		<div class="row cell48">
			<p>
				با توجه به مزایای مهمی‌ كه <b>هوشمندی کسب و کار</b> در صنایع مختلف و در سطح تمام عملكردهای <b>کسب و کار</b> ارائه می‌دهد، تعجبی ندارد كه در زمره بالاترین اولویت‌های سرمایه‌گذاری <b>فناوری اطلاعات</b> در بسیاری از شركت‌ها گردیده است. تحلیلگران زیادی از <b>هوشمندی کسب و کار</b> به عنوان اولویت شماره یك و یا دو برای سرمایه‌گذاری فناوری اطلاعات یاد می‌كنند.
			</p>
			<p>
				مطابق گزارش شركت تحلیلگر IDC، می‌توان گفت كه <b>بازار هوشمندی کسب و کار</b> یك بازار 20 میلیارد دلاری است. و نرخ رشد سرمایه‌گذاری در <b>هوشمندی کسب و کار</b> در چند سال اخیر رشد حدود 11 درصدی داشته است. جالب توجه اینكه قیمت واحد بسیاری از اجزای <b>هوشمندی کسب و کار</b> پایین آمده است، این نشان می‌دهد كه بر خلاف سایر پروژه‌های <b>فناوری اطلاعات</b> كه رشدشان كند شده است، سرمایه‌گذاری در <b>هوشمندی کسب و کار</b> رشد خوبی داشته است.
			</p>
			<p>
				در سال 1990 <b>هوشمندی کسب و کار</b> به عنوان مجموعه‌ای از فناوریها مطرح شد. بالطبع فرایندهای <b>تصمیم‌سازی</b> بسیار پیشتر از اینكه <b>فناوری اطلاعات</b> از آنها پشتیبانی كند وجود داشته‌اند. در گذشته تاجران می‌توانستند بر تصمیماتی كه بر پایه احساس گرفته می‌شود تكیه كنند، چرا كه به <b>مشتریان</b> و <b>محصولات</b> خود نزدیكتر بوده‌اند. هزینه پشتیانی از تصمیم با در نظر گرفتن واقعیت‌ها بالا بوده و عمدتاً شامل جمع‌آوری داده به صورت دستی بوده است. در چند سال اخیر ضرورت‌های <b>تجاری</b> و <b>فناوری</b> باعث شده است كه <b>هوشمندی کسب و کار</b> به یك قسمت ضروری برای انجام <b>کسب و کار</b> تبدیل شود.
			</p>
		</div>
		<div class="row cell2">&nbsp;</div>
		<div class="row cell50 center">
			<img src="theme/{$settings.theme}/img/BIBazaar.jpg">
		</div>
	</div>
	<br class="clear">
</div>