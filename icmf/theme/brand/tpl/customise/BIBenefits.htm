<div id="pageIn" class="pageIn">
	<h2>موارد مصرف و مزایای هوشمندی كسب و كار</h2>
	<br>
	<div style="border-top: 1px dotted #cecece; padding-top: 10px;">
		<div class="row cell48">
			<p>
				هزینه‌های مربوط به سخت‌افزار، نرم‌افزار و كارمندان برای استفاده از یك پلتفرم پشتیبانی از تصمیم توزیع شده بالاست. ولی باید به این نكته اشاره شود كه <b>هوشمندی کسب و کار</b> در كاهش هزینه‌های زیرساخت فناوری اطلاعات تاثیر به سزایی دارد، كه با حذف فرایندهای استخراج مضاعف داده‌ها و نسخه‌های تكراری داده‌ها موجود در انبار داده‌های مستقل واقع در سرتاسر سازمان، صورت می‌گیرد. در ضمن <b>هوشمندی کسب و کار</b> از طریق مكانیسم‌های تحویل داده‌ی بهینه منجر به صرفه‌جویی در زمان برای تامین‌كنندگان داده و كاربران می‌شود.
			</p>
			<p>
				كاربران نهایی به هنگام <b>تحلیل</b> داده‌های گذشته به دنبال پاسخ سوالاتی از قبیل "چه اتفاقاتی افتاده است؟" می‌گردند. این نوع تحلیل منجر به نتیجه‌گیریهایی می‌شود كه سنجش اثر آنها به آسانی امكان پذیر است نظیر تصمیم برای كاهش تعداد افراد سازمان. ولی به هر حال این مزیت‌ها به طور معمول تاثیر محلی دارند و فقط بر یك بخش خاص تاثیر دارند.
			</p>
			<p>
				به مرور زمان سازمانها نیاز به پاسخ سوالاتی نظیر "چرا این اتفاق افتاده است؟" و یا حتی "چه چیزی اتفاق خواهد افتاد؟" پیدا كرده‌اند. هر چه سازمان‌ها به سمت انجام <b>تحلیل</b>‌ و <b>پیش‌بینی</b> نیل كنند دامنه <b>مزایای هوشمندی کسب و کار</b> سراسری و سنجش آنها مشكلتر می‌شود، برای مثال كاملترین استفاده از <b>هوشمندی کسب و کار</b> می‌تواند تسهیل كردن یك تصمیم‌گیری راهبردی برای ورود به یك بازار جدید، تغییر ماهیت شركت از محصول محوری به مشتری محوری و یا كمك به تاسیس یك خط تولید جدید باشد.
			</p>
		</div>
		<div class="row cell2">&nbsp;</div>
		<div class="row cell50 center">
			<img src="theme/{$settings.theme}/img/BIBenefits.jpg">
		</div>
	</div>
	<br class="clear">
</div>