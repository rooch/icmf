<div id="pageIn" class="pageIn">
	<h2>کسب و کار هوشمند چیست؟</h2>
	<br>
	<div style="border-top: 1px dotted #cecece; padding-top: 10px;">
		<div class="row cell50 center">
			<img src="theme/{$settings.theme}/img/whatsBI.png">
		</div>
		<div class="row cell2">&nbsp;</div>
		<div class="row cell48">
			<p>
				<b>هوشمندی کسب و کار</b> برای افراد مختلف معانی مختلفی دارد. برای یك فرد كه كارش <b>تجارت</b> است <b>هوشمندی کسب و کار</b> به مفهوم بررسی <b>بازار</b> است كه می‌توان آن را <b>هوشمندی رقابتی</b> ( Competitive Intelligence) نامید. برای یك فرد دیگر عبارت <b>گزارش‌دهی مناسب</b> می‌باشد هر چند كه <b>هوش‌تجاری</b> فراتر از دسترسی به گزارش است. <b>گزارش‌دهی</b> و <b>تحلیل</b> عباراتی هستند كه معمولاً برای توصیف <b>هوشمندی کسب و کار</b> استفاده می‌شوند. افرادی نیز هستند كه از عباراتی نظیر <b>تحلیل کسب و کار</b> و یا <b>پشتیبانی از تصمیم</b> استفاده می‌كنند.
			</p>
			<p>
				بیشترین بهره‌مندی كه می‌توان از <b>هوشمندی کسب و کار</b> بدست آورد این است كه <b>هوشمندی کسب و کار</b> به افراد در تمام سطوح سازمان اجازه می‌دهد كه به داده‌ها دسترسی داشته باشند، با آنها تعامل داشته باشند و آنها را تحلیل كنند تا بتوانند <b>کسب و کار</b> را مدیریت كنند، كارایی را بهبود بخشند، فرصت‌ها را كشف كنند و كارشان را با بازدهی بالا انجام دهند.
			</p>
			<p>
				در ساده‌ترین حالت <b>هوشمندی کسب و کار</b> اطلاعاتی راجع به وضع كنونی <b>کسب و کار</b> به <b>مدیران</b> تحویل می‌دهد. با استفاده از <b>هوشمندی کسب و کار</b>، اطلاعات زمان مناسب و با انعطاف بیشتری در اختیار مدیران قرار داده می‌شود.
			</p>
			<p>
				هنگامی‌ كه یكی از شاخص‌های <b>کسب و کار</b> در جاییكه باید باشد، از قلم افتاده باشد، <b>هوشمندی کسب و کار</b> به كاربران این امكان را می‌دهد كه جزئیات را شكافته و به دلیل این اتفاق پی ببرند و تصمیمات مقتضی را برای جبران وضعیت موجود بگیرند.
			</p>
			<p>
				برای مثال بسیاری از شركت‌ها از <b>هوشمندی کسب و کار</b> برای تحت نظر گرفتن مخارجشان استفاده می‌كنند تا مطمئن باشند كه هزینه‌ها از بودجه فراتر نرود. دسترسی به موقع به اینگونه اطلاعات به مدیران این امكان را می‌دهد كه اولاً واحد تجاری كه از بودجه فراتر رفته را شناسایی كنند و سپس بلافاصله اقدامات مقتضی را انجام دهند.
			</p>
			<p>
				<b>هوشمندی کسب و کار</b> به <b>سازمان‌ها</b> اجازه می‌دهد كه كاراییشان را بهبود بخشند. <b>كارایی کسب و کار</b> با استفاده از شاخص‌های مالی نظیر درآمد، میزان <b>سود سهام</b>، <b>سودآوری</b> و... سنجیده می‌شود. برای بهبود كارایی در <b>بازاریابی</b> باید سرعت پاسخ‌دهی به نیازمندی‌های مشتریان علاقه‌مند افزایش یابد كه برای تسهیل این امر باید ویژگی‌های شخصیتی مشتریانی كه بیشتر علاقه‌مند به یك موضوع هستند، شناسایی گردد.
			</p>
			<p>
				<b>هوشمندی کسب و کار</b> با ایجاد امكان فروش محصولات به مشتریان موجود با توجه به سابقه خریدشان، می‌تواند باعث <b>افزایش درآمد</b> شود. 
			</p>
			<p>
				در صنعت، <b>هوشمندی کسب و کار</b> امكان <b>تجزیه</b> و <b>تحلیل</b> فاصله بین پیش‌بینیهای صورت گرفته و واقعیت را تسهیل می‌كند و به شركت این امكان را می‌دهد كه راحت‌تر بتواند دلایل بازدهی بالاتر یك واحد صنعتی نسبت به سایر واحدها را بررسی كند.
			</p>
			<p>
				برای مثال یكی از مراحل <b>پذیرش سفارش</b>، بررسی <b>موجودی انبار</b> توسط نماینده خدمات مشتری است. یك <b>گزارش انبار</b> این چنینی یا می‌تواند یك گزارش استاندارد باشد كه توسط یك سیستم ثبت سفارش تولید شده است یا از طریق یك راهكار <b>هوشمندی کسب و کار</b> تولید شده باشد كه این راهكار هم می‌تواند مستقل باشد و هم می‌تواند در نرم‌افزار ثبت سفارش تعبیه شده باشد.
			</p>
		</div>
	</div>
	<br class="clear">
</div>