<div id="pageIn" class="pageIn">
	<h1 class="title">مدارس هوشمند</h1>
	<p>با گسترش فناوري هاي ارتباطي و توسعه امكانات تكنولوژيكي در عرصه ارتباط ، تمام سازماني خود را به سمت مكانيزه كردن سوق دهند تا از اين طريق بر سرعت و دقت انجام كارها افزوده و احتمال خطا توسط نيروي انساني را كاهش دهند.</p>
	<p>نظام آموزش و پرورش نيز به نوبه خود با وارد كردن فناوري هاي ارتباطي در اين عرصه تلاش كرده تا حداكثر بهره برداري را از اين دستاورد بشري داشته باشد . مدارس هوشمند در دنيا حاصل به كارگيري از اين امكانات است . كشور مالزي در سال 1998 براي اولين بار به عنوان نخستين كشوري بود كه مدارس هوشمند را در نظام آموزش و پرورش راه اندازي كرد و با ارايه الگوي موفق توانست تجربه خود را به ساير كشورها نيز منتقل كند و امروزه علاوه بر مالزي ديگر كشورها نيز براي هوشمند كردن مدارس خود اقدام كرده اند كه بطور مثال مي توان از فرانسه به عنوان كشوري موفق در اين عرصه نام برد.</p>
	<p>شوراي عالي آموزش و پرورش كشورمان نيز در سال 1380 موضوع مدارس هوشمند را براي نخستين بار مطرح كرد كه با تاييد و تصويب اين شورا مقرر گرديد از سال 81 اين مدارس راه اندازي شوند اما به دلايلي كار متوقف شد تا اينكه با تامين اعتبار و تصويب مجدد مقرر شده است كه در سال تحصيلي جديد طرح مدارس هوشمند در 4 دبيرستان شهر تهران به اجرا گذاشته شود . لذا<span style="mso-spacerun: yes">&nbsp; </span>به همين دليل ضمن تبيين اين موضوع به اهداف و موانع آن اشاره خواهيم داشت.</p>
	<h2>تعريف مدرسه هوشمند</h2>
	<p>مدرسه هوشمند مدرسه يي است كه علاوه بر استفاده از امكانات فيزيكي مدرسه و برنامه هايي مانند ساير مدارس تلاش دارد تا با تجهيز به امكانات رايانه يي و فناوري هاي مربوطه كنترل و مديريت خود را بر اين اساس مبتني كند و محتواي اكثر دورس را الكترونيكي كرده و ارزشيابي و نظارت سيستم را هوشمند گرداند . در اينگونه مدارس سيستم بر روي كامپيوتر مركزي مدرسه نصب مي شود و با اتصال به تعداد زيادي از خطوط تلفن در طول شبانه روز آماده ارايه خدمات است . اين سيستم امكاني را فراهم مي آورد تا دانش آموزان ، اوليا و معلمين و كادر مدرسه در تعامل هميشگي و پويا برنامه خود را به پيش برند . امكان اطلاع رساني صوتي و تصويري ، ارتباط با مربيان ، ارايه انتقادات و پيشنهادات ، پرسش و پاسخ و ساير موارد ضروري از جمله كاركردهاي مدارس هوشمند است . در اين مدارس دانش آموزان با داشتن يك كامپيوتر در منزل هميشه با سيستم مدرسه خود در ارتباط خواهند بود لذا مي توان گفت مدارس هوشمند هيچ وقت تعطيل نخواهد بود . البته لازم است اين نكته يادآوري شود كه مدارس هوشمند بستر لازم براي مدارس مجازي نيز فراهم شود . از جمله مهمترين ويژگي هاي مدارس هوشمند اين است كه دانش آموزان با تفكر مستقل و ابراز خلاقيت توانمندي خود را به كار مي گيرند و فضاي حاكم موجب به كارگيري توانمندي هاي مربيان ، معلمان و اوليا براي تقويت آموزش و پرورش مي گردد و بطور كلي محيط مدرسه مشوق يادگيري و باعث ايجاد انگيزه و رغبت در مجموعه مي شود.</p>
	<h3>مهمترين اهداف مدارس هوشمند</h3>
	<p>افزايش مشاركت عناصر مرتبط با سيستم مدرسه بويژه اوليا ، مربيان و دانش آموزان و فراهم كردن امكان تعادل بيشتر آنان با يكديگر مهمترين هدف يك مدرسه هوشمند است . از طرفي دانش آموزان در چنين مدرسه يي با فناوري الكترونيكي آشنا مي شوند و توانمندي فردي خود را از اين طريق افزايش مي دهند . رشد همه جانبه در اين سيستم يكي ديگر از اهداف مورد نظر است چرا كه با تسلط به تمام مجموعه و بازخودگيري از روند پيشرفت توسط دانش آموزان آنان بخوبي نقاط قوت و ضعف خود را تشخيص مي دهند و به ياري سيستم براي رفع آن تلاش مي كنند . ايجاد تنوع و خارج شدن از شيوه يكنواخت و سنتي آموزشي از جمله اهدافي است كه در صورت اجراي دقيق طرح مي تواند بازده كاري را در مدرسه افزايش دهد.</p>
	<p>دانش آموز در اين سيستم با اهميت زمان آشنا شده و بخوبي مي آموزند كه چگونه مي توان در كمترين زمان به خواسته ها و نيازهاي خود از طريق استفاده از فناوري ارتباطي نايل آمد.</p>
	<h3>پیش نیازها جهت اجرای مدارش هوشمند</h3>
	<p>با توجه به اهداف مدرسه هوشمند و با توجه به نوع جهت‌گيري آن در تربيت دانش‌آموزان، نياز به تجهيزات و امكاناتي دارد كه در مدارس سنتي به آن نيازي نيست. اين تجهيزات شامل موارد زير است:</p>
	<h3>تجهيزات سخت‌افزاري و شبكه شامل:</h3>
	<ul style="font-size: 12px; color: #000;">
		<li>سرور</li>
		<li>رايانه شخصي به تعداد مورد نياز</li>
		<li>چاپگر و اسكنر</li>
		<li>تجهيزات Active / Passive شبكه</li>
		<li>شبکه محلی و دسترسی به اینترنت</li>
		<li>تجهيزات تامين برق اضطراري</li>
	</ul>
	<h3>نرم‌افزار شامل:</h3>
	<ul style="font-size: 12px; color: #000;">
		<li>پورتال وبسایت مدرسه</li>
		<li>نرم‌افزارهاي پايه</li>
		<li>نرم‌افزارهاي آموزشي چند رسانه‌اي</li>
		<li>نرم‌افزارهاي ساخت محتواي دروس</li>
		<li>نرم‌افزارهاي كاربردي</li>
		<li>نرم‌افزار اتوماسيون اداري مدرسه</li> 
	</ul>
	<div style="margin-top: -260px; text-align: left; margin-left: 140px;">
		<img src="theme/{$settings.theme}/img/freeConsultant.png">
	</div>
</div>