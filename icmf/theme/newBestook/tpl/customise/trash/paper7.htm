<div id="pageIn" class="pageIn">
	<h2 align="center">پشتیبان گیری از کلیه اطلاعات موجود در تلفن اندرویدی </h2>
		<p>گرفتن پشتیبان از فایل ها یکی از مهمترین کارهایی است که باید انجام دهید! پس اگر اطلاعات موجود در تلفن‌ یا <b>تبلت‌‌تان </b>برایتان اهمیت دارد کمی در مورد نرم افزار Go Backup بدانید...
		</p>
		<br>
		<p>نرم‌افزار Go Backup برروی <b>اندروید </b>روت نشده نیز به خوبی کار می‌کند. با این نرم‌افزار می‌توانید از پیامک‌، دفترچه تلفن، تاریخچه‌ تماس‌ها و کلیه نرم‌افزارها و حتی لیست شبکه‌های بی‌سیم پشتیبان تهیه کنید. 
		</p>
		<br>
		<p>ابتدا نرم افزار مجانی Go Backup را از 1Mobile  یا Google Play  دانلود نموده و برروی تلفن خود نصب کنید.
اگر اندروید شما Root شده باشد نرم‌افزار بصورت خودکار تشخیص داده و دسترسی‌های لازم را تنظیم می‌کند اما اگر تلفن‌تان Root نشده باشد، باز هم می‌توانید از این برنامه استفاده کنید.
برای تهیه بک‌آپ تنها کافی است دکمه New Backup را لمس کنید.
		</p>
		<br>
	 	<br>
		<div class="center">
			<img alt="GoBackup" src="theme/bestook/img/article/07.png" />
		</div>
		<br>
		<br>
		<p>سپس می‌توانید مواردی که قصد دارید از آنها پشتیبان تهیه کنید را انتخاب نموده و با لمس کردن دکمه Start Backup، عملیات پشتیبان‌گیری را آغاز کنید.
فایل‌های بک‌آپ برروی SD Card ذخیره می‌شود و براحتی می‌توانید آنها را برروی کامپیوتر خود کپی کنید بدین منظور کافی است تلفن را با کابل USB به کامپیوتر متصل نموده و سپس از فولدر زیر فایل‌های بک‌آپ را برروی کامپیوتر خود منتقل و نگه‌داری نمایید.
		</p>
		<br>
		<div class="center">
			<b>/sdcard/GOBackup/AllBackup/</b>
		</div>
		<br>
		<br>
		<p>برای بازگرداندن اطلاعات بک‌آپ گرفته شده نیز به‌راحتی می‌توانید برروی دکمه Restore کلیک نموده و بک‌آپ مورد نظر خود را انتخاب و سپس عملیات بازگرداندن اطلاعات را آغاز کنید.
توجه داشته باشید که شما می‌توانید بک‌آپ‌ها مختلفی را برروی تلفن خود نگه‌داری کنید اما بهتر است هر چند وقت یک بار بک‌آپ‌های قدیمی را حذف نموده و تنها یک یا دو بک‌آپ آخر را نگه‌دارید تا فضای ذخیره‌سازی تلفن‌تان اشغال نشود.
		</p>
		<br>
		<br>
		<p>منبع: Guiding Tech</p>
		
		
</div>