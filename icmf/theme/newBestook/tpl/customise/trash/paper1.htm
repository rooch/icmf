<div id="pageIn" class="pageIn">
<h2>چند ویژگی جذاب اندروید ۴ که کمتر با آن آشنایی دارید</h2>
<p dir="RTL"><font face="Verdana">نسخه کارامد سیستم عامل
<b> اندروید </b>
 (ساندویچ بستنی) امکانات متنوعی را به
نسخه&zwnj;های پیشین اضافه کرده که از آن جمله می&zwnj;توان به سیستم تشخیص چهره، <b>Android Beam</b> اشاره کنیم. نسخه جدید اندورید
زیباترین سیستم&zwnj;عامل گوشی در دنیاست! که بهترین گرافیست&zwnj;ها روی آن کار کرده&zwnj;اند.
در ادامه می توانید 6 مورد از بهترین ویژگی های اندروید را کمتر با آن آشنایی
دارید ببینید:</font></p>
<p dir="rtl"><font face="Verdana" size="4"><strong>اجرای بهتر همزمان چند
نرم&zwnj;افزار</strong></font></p>
<p dir="RTL"><font face="Verdana">مالتی تسکینگ در این ورژن به شکل چشم&zwnj;گیری بهبود پیدا کرده است. با نگاه
داشتن دکمه home لیستی از برنامه&zwnj;های اخیر در حال اجرا پدیدار می&zwnj;شود. ولی به جای آنکه
همانند نسخه&zwnj;های پیشین فقط با یک لیست ساده از آیکون&zwnj; برنامه&zwnj;های در حال اجرا
مواجه باشیم، با یک پیش&zwnj;نمایش کامل از آنها برخورد می&zwnj;کنیم که حس بهتری را به
کاربر منتقل می&zwnj;کند. به راحتی با اسکرول کردن به سمت بالا یا پایین می&zwnj;توان تمامی
پیش نمایش&zwnj;ها را مشاهده کرد و با لمس کردن هر یک از این پیش نمایش&zwnj;ها می&zwnj;توان وارد
آن&zwnj;ها شد. اما جالب&zwnj;تر از همه آنکه می&zwnj;توان با کشیدن هر یک از این پیش نمایش&zwnj;ها به
سمت کنار صفحه، آنها را به طور کامل بست، دقیقا همانند آنچه که در مالتی تسکینگ WebOS دیده بودیم و بسیار به آن علاقه&zwnj;مند شده بودیم. ناگفته نماند که شما می&zwnj;توانید
دقیقا از همین ژست&zwnj;های لمسی مالتی تسکینگ، در مرورگر جدید اندروید 4 نیز برای
جابجایی بین تب&zwnj;ها استفاده نمایید و بدین شکل برای بستن صفحات یا تب&zwnj;ها در مرورگر
اندروید همانند بستن برنامه&zwnj;ها در مالتی تسکینگ از یک رویه هماهنگ و ساده پیروی
کنید.</font></p>
<h2 dir="RTL"><font face="Verdana" size="4">برطرف کردن مشکل آزار دهنده در استفاده از
برنامه&zwnj;ها</font></h2>
<p dir="RTL"><font face="Verdana">یکی از مشکلات آزاردهنده در نسخه&zwnj;های قبل، رفتار متناقص دکمه Back در بعضی از برنامه&zwnj;ها بود. مثلا وقتی برنامه&zwnj;هایی مثل Google Voice و یا
Google Play Music را اجرا می&zwnj;کردید، آن صفحه از برنامه
که در آخرین استفاده باز کرده بودید نمایش داده می&zwnj;شد و زمانی که تصمیم داشتید با
زدن کلید Back به صندوق اصلی موزیک&zwnj;ها (music library) برگردید، به صفحه اصلی
گوشی (Home
Screen) هدایت می&zwnj;شدید. در نهایت گوگل این مشکل آزاردهنده
را با به کارگیری یک آیکون لمسی بازگشت به عقب رفع کرد. در این نسخه تنها کافی است
گوشه بالا و سمت چپ صفحه را چک کنید تا در کنار آیکن خود برنامه از این امکان جدید
نیز بهره&zwnj;مند شوید. اگر آیکن جهت&zwnj;دار به سمت چپ در آن قسمت بالایی صفحه موجود بود،
یعنی آنکه می&zwnj;توانید به کمک آن به صفحات پیشین آن برنامه نقل مکان کنید و بدین شکل
به خواسته خود در آن برنامه برسید.</font></p>
<h2 dir="RTL"><font face="Verdana" size="4">صفحه کلید فوق العاده</font></h2>
<p dir="RTL"><font face="Verdana">در نسخه جدید اندروید با بهبود&zwnj;های موثری در صفحه کلید روبرو هستیم که با
قابلیت تشخیص کلمات تکراری و حروف و فاصله&zwnj;های از قلم افتاده، کاراتر شده است.
قابلیت تبدیل گفتار به نوشتار نیز بهبود پیدا کرده است و صفحه&zwnj;کلید جدید اندروید ۴، می&zwnj;تواند کلماتی
را که فکر می&zwnj;کند اشتباهند را با خط کشیدن زیر آنها مشخص کند. تایپ در این صفحه
کلید با بالاترین سرعت ممکن صورت می&zwnj;پذیرد. البته این قابلیت&zwnj;ها تنها برای تایپ
لاتین و انگلیسی کاربرد دارد و از تایپ فارسی پشتیبانی نمی&zwnj;کند.</font></p>
<h2 dir="RTL"><font face="Verdana" size="4">حذف برنامه از کشوی برنامه ها</font></h2>
<p dir="RTL"><font face="Verdana">اگر با راه&zwnj;اندازهای جانبی (Launcher) نظیر ADW یا LauncherPro کارکرده باشید با این خصوصیت یا ویژگی آشنایی دارید که به&zwnj;جای وارد شدن
به Play Store برای
uninstall کردن یک برنامه یا رفتن به مسیر Settings &gt; Applications
&gt; Manage می&zwnj;توان از طریق لمس کردن و نگاه داشتن بر
روی برنامه در لیست برنامه&zwnj;ها این کار را انجام داد. در اندروید جدید و در قسمت
لیست برنامه&zwnj;ها با کشیدن برنامه به سمت بالای صفحه به سمت سطل آشغال می&zwnj;توانید آن
را به&zwnj;طور کامل از گوشی خود حذف کنید. البته همانطور که می&zwnj;دانید این امکان برای
برنامه&zwnj;هایی است که خودتان به صورت جداگانه بر روی گوشی نصب می&zwnj;کنید، نه برنامه&zwnj;هایی
که از قبل، بر روی سیستم عامل نصب شده&zwnj;اند.</font></p>
<h2 dir="RTL"><font face="Verdana" size="4">و حالا مرورگر برای استفاده در شب</font></h2>
<p dir="RTL"><font face="Verdana">اندروید، هم اکنون یک ویژگی فوق&zwnj;العاده به صورت پیش فرض در مرورگر خود
قرار داده است. لازم است به مسیر Settings &gt; Accessibility رفته و با
حرکت به سمت پایین گزینه
&quot;Inverted Rendering&quot; را انتخاب کنید. این کار
باعث می&zwnj;شود که تمامی متن&zwnj;ها به صورت سفید در زمینه سیاه دیده شود تا مانع از صدمه
رسیدن به چشم شما به خاطر نور زیاد سفید صفحه نمایش به خصوص در محیط&zwnj;های کم نور و
تاریک شود.</font></p>
<h2 dir="RTL"><font face="Verdana" size="4">آزمایشگاه ویژگی&zwnj;ها در مرورگر(Labs Features)</font></h2>
<p dir="RTL"><font face="Verdana">در مرورگر و در قسمت تنظیمات آن بخشی به نام &quot;Labs&quot; مثل
جیمیل اضافه شده است. این بخش برای استفاده کاربر از ویژگی&zwnj;های آزمایشی مرورگر که
هنوز به صورت رسمی اضافه نشده است ایجاد گردیده است. جذاب&zwnj;ترین برنامه موجود
در آزمایشگاه، &quot;Quick
Controls&quot; است که این امکان را فراهم می&zwnj;کند تا
کاربر از حالت کشویی لبه سمت راست صفحه به تب&zwnj;ها، بوک مارک&zwnj;ها و ... دسترسی
سریعتری داشته باشد. این موارد تنها هنگامی که به آنها نیاز است پدیدار می&zwnj;شوند تا
فضای کامل برای مرور وب در دسترس باشد.</font></p>
<p dir="RTL"><font face="Verdana"><strong>منبع:</strong>Lifehacher</font></p>
<br>
<div class="center">
	<a href="pageLoader/v_load/article">بازگشت</a>
</div>
</div>
</div>