<div id="pageIn" class="pageIn">
	<h2>هفت اینچ، محبوب‌ترین سایز تبلت‌های آندرویدی </h2>
	<br>
	<p>شرکت Animoca که یک تولید کننده <b>اپلیکیشن</b> در پلت‌فرم‌های مختلف برای موبایل‌های هوشمند و <b>تبلت‌های آندرویدی</b> است، به تازگی تحقیقی را در این مورد انجام داده است. این شرکت به خاطر روند توسعه محصولاتش، اطلاعات مربوط به 978 هزار کاربر آندروید را به صورت ماهانه گردآوری می‌کند و حالا این گزارش را براساس این اطلاعات ارائه کرده است. </p>
	<br>
	<p>در جدیدترین گزارش این موسسه، محبوب‌ترین سایز <b>تبلت </b>در بین کاربران آندرویدی هفت اینچ و محبوب‌ترین تبلت، <b>گلکسی تب 2 </b>اعلام شده است.</p>
	<br>
	<br>
		<div class="center">
			<img alt="آمار" src="theme/bestook/img/news/amar.jpg" />
		</div>
	<br>
	<br>
	<p>این تحقیقات نشان می‌دهد که در حال حاضر حداقل 75 میلیون تبلت آندرویدی در بین کاربران سرتاسر دنیا وجود دارد. البته این تحقیق اخیر براساس بخشی از کاربران آندرویدی انجام شده و کل کاربران آندرویدی جهان را شامل نمی‌شود. در این گزارش 12 <b>تبلت برتر آندرویدی</b> به ترتیب محبوبیت رتبه بندی شده‌اند که در میان هفت تبلت اول، پنج تا 7 اینچی هستند. در این بین محبوب‌ترین تبلت هم نسخه 7 اینچی مدل گلکسی تب 2 اعلام شده است.</p>
	<br>
	<p>براساس گزارش Animoca، گلکسی تب 2 با 8/11 درصد سهم، محبوب‌ترین <b>تبلت آندرویدی</b> دنیا است و بعد از آن هم نسخه 1/10 اینچی گلکسی تب قرار دارد. در رتبه‌های بعدی چهار تبلت 7 اینچی شامل کیندل فایرهای آمازون، گلکسی تب نسل اول و نکسوس 7 قرار گرفته‌اند.</p>
	<br>
	<p>این موضوع باعث شده است که کارشناسان به بررسی دلایل محبوبیت تبلت‌های 7 اینچی در بازار بپردازند. بعضی از این کارشناسان معتقدند: که قیمت ارزان‌تر این تبلت‌ها دلیل محبوبیت‌شان در بازار است و بعضی دیگر معتقدند قابلیت حمل آسان و ابعاد مناسب‌تر برای استفاده در مکان‌های مختلف راز موفقیت آنها است.</p>
	<p>این روزها بازار تبلت‌های 7 اینچی آنقدر داغ شده است كه شرکت‌های تولید کننده مختلف سعی دارند هر کدام سهمی بیشتر از آن را به خودشان اختصاص بدهند. در این بازار اپل با آی‌پد مینی خودش همچنان سعی دارد حاکمیت خودش بر بازار تبلت‌ها را حفظ کند، در حالی که 7 اینچی‌های آندرویدی با قیمت ارزان‌تر و قابلیت‌های متنوع‌تر قرار است این جایگاه را به خودشان اختصاص بدهند. این در حالی است که این روزها شایعاتی هم درباره ورود مایکروسافت با تبلت 7 اینچی سرفیس به این بازار شنیده می‌شود. </p>
	<br>
	<p>این دستگاه آن قدر فنی است که کاربر باید تحت آموزش های دقیق برای استفاده از آن قرار گیرد.</p>
	<br>
	<br>
</div>