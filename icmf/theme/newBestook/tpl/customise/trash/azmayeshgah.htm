<div id="pageIn" class="pageIn">
	<h2>تبدیل تلفن همراه به آزمایشگاه تشخیص طبی</h2>
	<br>
	<p>محققان آمریکایی دستگاهی ساخته اند که می تواند دوربین <b>تلفن همراه</b> را به یک ابزار تشخیصی برای بررسی آب آلوده یا نظارت بر خون بیماران HIV مثبت، تبدیل کند.</p>
	<br>
	<p>مهندسان دانشگاه کالیفرنیا، لوس آنجلس، توضیح می دهند که  چگونه یک ابزار متصل شده به <b>تلفن همراه</b>، امکان می دهد تا دوربین گوشی تصاویری از یک میکروسکوپ فلورسنت و فلوسیمتری بگیرد و سلول های موجود در نمونه مایع گرفته شده را شمارش کرده و تشخیص دهد.</p>
	<br>
	<br>
		<div class="center">
			<img alt="میکرومسنجر" src="theme/bestook/img/news/azmayeshgah.jpg" />
		</div>
	<br>
	<br>	
	<p>این ابزار ساده و ارزان جدید، می تواند به یاری پزشکان و پرستارانی در مناطق دورافتاده بیاید که دسترسی به منابع تشخیصی ویروس عامل بروز نقص ایمنی انسان و دیگر بیماری ها کم است.</p>
	<br>
	<p>این وسایل ظرفیت های تخشیصی آزمایشی و بررسی های میکروبی را از دستگاه های بزرگ به <b>تلفن همراه</b> می آورند.</p>
	<br>
	<p>دستگاه دانشگاه کالیفرنیا را می توان با بهایی کمتر از 50 دلار به اضافه هزینه <b>تلفن همراه</b> ساخت، در حالی که یک دستگاه فلوسیمتری فلورسنت در اندازه واقعی می تواند بیش از 150 هزار دلار هزینه بردارد و نیازمند یک فضای آزمایشگاهی بزرگ برای عملیاتی شدن است.</p>
	<br>
	<p>یک دستگاه <b>تلفن همراه</b> توان یک ابررایانه اوایل دهه 1990 را دارد و از آن می توان برای آزمایش های تشخیصی و کمک پزشکی استفاده کرد.</p>
	<br>
	<p>نتایج این تحقیقات در نشریه  The Journal of Visualized Experiments منتشر شده است.</p>
</div>