<div id="pageIn" class="pageIn">
	<h2>Brix بزرگ رایانه کوچک </h2>
	<br>
	<p>کمپانی گیگابایت در حال برگزاری تور فن آوری "ایده نو" در 14 کشور جهان و در 4 قاره مختلف است.</p>
	<br>
	<p>در طول برگزاری این تور، گیگابایت یکی از محصولات جدید خود را با نام “Brix” معرفی کرده است. Brix در دسته Mini-PC های بسیار کوچک قرار می گیرد و به گفته کمپانی «تنها یک رقیب اصلی خواهد داشت». این در حالی است که برخی از کارشناسان، Brix را با توجه به مشخصات و ویژگی هایش، در رقابت با ZBOX nano های زوتاک می بینند. برخی دیگر رقیب آن را NUC اینتل حدس زده اند. </p>
	<br>
	<br>
		<div class="center">
			<img alt="عینک گوگل" src="theme/bestook/img/news/brix.jpg" />
		</div>
	<br>
	<br>
	<p>Brix که شاید یک سیستم مدیا سنتر یا سینمای خانگیِ –بسیار کوچک- باشد، بسته به بودجه شما، حق انتخاب 4 مدل پردازنده را خواهد داد؛ Celeron 1007U، Core i3-3227U، Core i5-3337U و Core i7-3537U. همچنین شکاف mSATA برای SSD و دو شکاف رم تا 16 گیگابایت گنجایش. </p>
	<br>
	<p>یک درگاه USB 3.0 در جلوی Brix و یکی دیگر از آن به همراه HDMI، mini DisplayPort و Gigabit Ethernet در پشت محصول تعبیه شده است. قابلیت اتصال به شبکه بیسیم هم از طریق یک کارت mini PCIe در خود محصول میسر شده است.</p>
	<br>
	<p>یکی دیگر از قابلیت های Brix، پشتیبانی از اتصال همزمان به دو نمایشگر برای بهره وری های حرفه ای است. احتمال می رود که بازار هدف این محصول مدارس، کاربری های شخصی و تجاری باشد. هنوز در رابطه با قیمت Brix جزییاتی منتشر نشده است. </p>	
	<br>
	<br>
</div>