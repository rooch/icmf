<div id="pageIn" class="pageIn">
	<h2> کنترل تلفن همراه  با مچ‌بند هوشمند</h2>
	<br>
	<br>	
	<p>مچ بند iStick Playtime یک وسیله ورزشی مخصوص است که امکان کنترل آسان عملکرد تلفن همراه هوشمند را فراهم مي‌کند. این مچ بند انعطاف‌پذیر دارای صفحه نمایش جوهر الکتریک (E-ink)‌ است که نازکتر و سبک‌تر از ساعت‌هاي متداول بوده و به‌راحتی به دور مچ، روی ساعد و حتی دستکش بسته مي‌شود. </p>
	<br>
	<br>
		<div class="center">
			<img alt="میل" src="theme/bestook/img/news/mochband.jpg" />
		</div>
	<br>
	<br>
	<p>روی صفحه نمایش اطلاعات مختلفی مانند ساعت، تماس‌های ورودی و پیام‌های متنی نمایش داده مي‌شود؛ همچنین دسترسی به برنامه‌های کاربردی ورزشی و پخش موسیقی بدون نیاز به خارج کردن گوشی از داخل جیب فراهم مي‌شود. مچ بند iStick Playtime در حقیقت یک ساعت مچی همگام‌سازی شده با تلفن همراه هوشمند است که برای رشته‌هاي مختلف ورزشی از جمله دو و میدانی، دوچرخه‌سواری، ورزش‌هاي آبی، قایق‌سواری، کوهنوردی و اسکی کارآیی دارد. این مچ بند قابلیت همگام سازی با آي‌فون 4، 4S، 5 و نسخه‌هاي آندرويدی را داشته و در دمای منفی 10 درجه سانتیگراد و در عمق 9/0 متری آب دارای عملکرد است؛ باتری لیتیوم یون آن نیز پس از هر بار شارژ به مدت هفت روز دوام دارد. شرکت Dew Motion برای تولید تجاری این محصول به دنبال جمع آوری 250 هزار دلار کمک مالی است و با قیمت احتمالی 75 دلار به بازار عرضه خواهد شد. </p>
	<br>
	<br>
</div>
	
	<br>