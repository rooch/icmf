<div id="pageIn" class="pageIn">
	<h2>دست بیونیکی که توسط تلفن هوشمند هدایت می شود </h2>
	<br>
	<p>یک شرکت فناوری پروتز، دست مصنوعی بسیار پیشرفته تولید کرده است که می توان آن را با استفاده از یک نرم افزار تلفن هوشمند، کنترل کرد.</p>
	<br>
	<p>این دست مصنوعی که "تاچ بیونیک" نام دارد دارای شست چرخان، پنج انگشت که هر یک به طور جداگانه قابلیت حرکت دارند و یک مچ چرخان و شاسی آلومینیومی است.</p>
	<br>
	<br>
		<div class="center">
			<img alt="دست مصنوعی" src="theme/bestook/img/news/dast.jpg" />
		</div>
	<br>
	<br>
	<p>بر اساس ادعای شرکت سازنده، این دست ماهرترین دست مصنوعی است که تا کنون ساخته شده. این نخستین دست مصنوعی است که می تواند با یک اپلیکیشن تلفن همراه کنترل شود.</p>
	<br>
	<p>این دست مصنوعی با اپلیکیشن iOS کار می کند و به کاربر امکان می دهد تا حرکات دست را با استفاده تلفن هوشمند کنترل کند. </p>
	<br>
	<p>بهره مندی از این اپلیکیشن یعنی، کاربر این دست می تواند با لمس یک دکمه یکی از 24 حالت دست را انتخاب کند.
این نرم افزار برای بهترین استفاده از این ابزار، به کاربر آموزش داده و می تواند مشکلات پیش آمده برای دست مصنوعی را تشخیص دهد. با این حال، این دست نه تنها با بهره مندی از یک اپلیکیشن قابل کنترل است بلکه از سیگنال های ماهیچه ای برای تغییر یک سری الگوهای از پیش تعیین شده، استفاده می کند.
</p>
	<br>
	<br>
		<div class="center">
			<img alt="دست مصنوعی" src="theme/bestook/img/news/dast2.jpg" />
		</div>
	<br>
	<br>
	<p>این دست مصنوعی از الکترودهایی در مچ برای گرفتن تکانه های الکتریکی ایجاد شده توسط عضلات منقبض شده استفاده می کند. این تکانه ها توسط رایانه ای در پشت دست تفسیر می شوند.</p>
	<br>
	<p>هر یک از این انگشتان دست به یک مفصل متصل می شود و از این رو امکان تنظیم شدن به دور هر شکلی از اشیا را که کاربر خواهان گرفتن آن باشد دارد.</p>
	<br>
	<br>
		<div class="center">
			<img alt="دست مصنوعی" src="theme/bestook/img/news/dast3.jpg" />
		</div>
	<br>
	<br>
	<p>این دست همچنین می تواند برای هرکار از تایپ کردن تا بستن بندکفش مورد استفاده قرار گیرد.</p>
	<br>
	<br>
		<div class="center">
			<img alt="دست مصنوعی" src="theme/bestook/img/news/dast1.jpg" />
		</div>
	<br>
	<br>
	<p>این دست مصنوعی در دو رنگ مشکی و بی رنگ عرضه شده است و پس از یک دوره عدم استفاده،  با شارژ باتری به طور خودکار به وضعیت طبیعی باز می گردد.</p>
	<br>
	<p>این دستگاه آن قدر فنی است که کاربر باید تحت آموزش های دقیق برای استفاده از آن قرار گیرد.</p>
	<br>
	<br>
</div>