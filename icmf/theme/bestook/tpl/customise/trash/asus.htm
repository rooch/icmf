<div id="pageIn" class="pageIn">
	<h2>ایسوس تبلت 10.1 اینچی از خانواده Memo Pad را معرفی کرد</h2>
	<br>
	<p>ایسوس جدیدترین محصول خود را رونمایی کرد. این تبلت 10 اینچی Memo Pad نام دارد</p>
	<br>
	<p>MeMO Pad Smart به یک صفحه‌نمایش 10.1 اینچی با وضوح تصویر HD معادل 800×1280 پیکسل مجهز شده و از فناوری تشخیص لمس 10 انگشت پشتیبانی می‌کند. این نمایشگر که از انواع IPS انتخاب شده است با زاویه دید 170 درجه و میزان روشنایی 350 nit، تصاویری باورنکردنی از نظر کیفیت، وضوح و روشنایی حتی در نور مستقیم خورشید را برای کاربر به ارمغان بیاورد.</p>
	<br>
	<p>این محصول از فناوری انحصاری سونیک‌مستر ایسوس نیز برای ارایه صدایی شفاف و فراگیر بهره می‌برد.به‌ کارگیری هم‌ز‌مان سخت‌افزاری قدرتمند برای پخش صدا با طیف بسامدی بالا در کنار استفاده از اسپیکرهای استریو با صفحات 12×25 میلیمتری فلزی و پردازش غیر قابل باور صدا این امکان را به تبلتی در این ابعاد می‌دهد تا صدایی فوق تصور از خود منتشر کند؛ محصولی که تنها 9.9 میلیمتر ضخامت و 580 گرم وزن دارد.</p>
	<br>
	<br>
		<div class="center">
			<img alt="asus" src="theme/bestook/img/news/asus.jpg" />
		</div>
	<br>
	<br>
	<p>این تبلت به یک پردازنده قدرتمند چهارهسته‌ای از سری محصولات انویدیا موسوم به تگرا 3 مجهز شده است که توان پردازشی ایده‌آلی را روی سیستم‌عامل اندروید نسخه 4.1 فراهم می‌آورد. با این حال باطری MeMO Pad Smart در حالت Power Saving با یک‌بار شارژ کار در حالت پخش ویدیو با کیفیت 720p و میزان روشنایی 60 نیت در کنار حجم صدای پیش‌فرض با هدفون، حدود 8.5 ساعت تبلت را روشن نگه می‌دارد.</p>
	<br>
	<p>از دیگر قابلیت‌های این محصول می‌توان به 16 گیگابایت حافظه داخلی، امکان استفاده از کارت حافظه خارجی، دوربین 5 مگاپیکسلی و دوربین دوم برای برقراری تماس‌های ویدیویی با وضوح 1.2 مگاپیکسل اشاره کرد.</p>
	<br>
	<p>ایسوس همچون همیشه نرم‌افزارهای اختصاصی خود را روی این تبلت نیز ارایه کرده است. Super Note Lite برای نوشتن پیام‌های ضروری، WebStorage office برای خواندن یا ویرایش اسناد بسته آفیس مایکروسافت، نرم‌افزار قفل‌گذاری و بکاپ‌گیری بخشی از این اپیکیشن‌ها محسوب می‌شوند.</p>	
	<br>
	<p>این محصول از طرف ایسوس 399 دلار قیمت‌گذاری شده است.</p>
</div>