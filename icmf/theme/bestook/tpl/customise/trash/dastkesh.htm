<div id="pageIn" class="pageIn">
	<h2>دستکشی برای تایپ در هوا</h2>
	<br>
	<p>تایپ کردن پیام‌ها با صفحه کلید کوچک 
	<b>تلفن‌های همراه </b>
	، برای بسیاری از افراد کار سختی است به همین دلیل یک موسسه 
	<b>فناوری </b>
	 در آلمان روش جدیدی برای تایپ راحت‌تر ابداع کرده است.</p>
	<br>
	<p>به گزارش ایتنا از یورونیوز، در این 
	<b>فناوری </b>
	 حسگرهایی متصل به یک دستکش، حرکات دست را ضبط می‌کند، آنگاه یک رایانه سیگنال‌های مربوط را دریافت و آنها را تبدیل به متن می‌کند تا بتوان در ایمیل، پیامک یا هر نوع 
	<b> اپلیکیشن</b>
	  تلفن از آن استفاده کرد.</p>
	<br>
	<br>
		<div class="center">
			<img alt="میکرومسنجر" src="theme/bestook/img/news/dastkesh.jpg" />
		</div>
	<br>
	<br>	
	<p>کریستوف آما، دانشمند، می‌گوید: دستکش هوانویس ما در قسمت پشت دست قرار می‌گیرد و دارای حسگرهای حرکتی، شتاب سنج و حسگرهای سرعت زاویه‌ای است. این فناوری‌ها در 
	<b>تلفن‌های هوشمند </b>
	 وجود دارد. سیگنال‌ها ضبط و از طریق بلوتوث به رایانه منتقل می‌شود</p>
	<br>
	<p>وقتی حروف با دست طراحی شد، رایانه هر حرف را تشخیص می‌دهد. این برنامه شامل مدل‌های مختلف برای هر حرف است که سبک نوشتاری متعدد اشخاص را به حساب می‌آورد.</p>
	<br>
	<p>کریستوف آما، دانشمند، می‌گوید: اکنون، گنجاندن سیگنال‌های حرکتی در دستکش، کاری به نسبت ساده است. مهم‌ترین وظیفه ما، یافتن روشی برای تبدیل سیگنال‌ها به حروف نوشته شده بود. </p>
	<br>
	<p>در لغتنامه این سیستم، هشت هزار کلمه گنجانده شده است و میزان اشتباه آن یازده درصد است.</p>
</div>