<div id="pageIn" class="pageIn">
	<h2>مشکل شارژ موبایلتان با شارژ آبی حل شد!</h2>
	<br>
	<br>
		<div class="center">
			<img alt="شارژ" src="theme/bestook/img/news/sharjerabi.png" />
		</div>
	<br>
	<br>
	<p>کارشناسان اعلام کردند که در آینده نزدیک شما دستگاه الکترونیکی همراه خود را می‌توانید به کمک آب شارژ کنید و در این کار شما باید مقداری آب داخل یک سلول سوختی بریزید و اندکی صبر کنید فعل و انفعالات شیمیایی نیروی مورد نیاز گوشی شما را تامین کند.</p>
	<br>
	<p>این شارژر آبی را مرکز myFC PowerTrekk تولید می‌کند و در این خصوص توضیح داده است که در آینده نزدیک سلول‌های سوختی و باتری‌ها می‌توانند به صورت همزمان برای دستگاه‌های الکترونیکی همراه مورد استفاده قرار گیرند.</p>
	<br>
	<br>
		<div class="center">
			<img alt="شارژ" src="theme/bestook/img/news/sharjerabi1.jpg" />
		</div>
	<br>
	<br>
	<p>این شارژر از طریق ورودی USB به دستگاه‌های الکترونیکی متصل می‌شود و برای آن یک ظرف کوچک مخصوص نگه داشتن آب در نظر گرفته شده است که در کنار آن بسته مخصوص باتری سوختی وجود دارد. زمانی که آب داخل محفظه ریخته می‌شود این سیستم به صورت خودکار شروع به تولید انرژی می‌کند و بسته مخصوص باتری شبیه به یک بافر ذخیره‌کننده عمل می کند.</p>
	<br>
	<p>پیش‌بینی شده است نخستین شارژر دنیا با قابلیت تامین انرژی از آب در نیمه نخست سال 2013 میلادی به دست کاربران جهانی برسد.</p>
	<br>
	<br>
	<br>
</div>